---
title: Vládnoucí koalice vedená ODS odsouhlasila zradu na obyvatelích Hloubětína, o výstavbě v Klánovické se s lidmi vůbec nebavila
author: Redakce
authorId: 
image: posts/klanovicka.jpeg
tags: 
 - ODS
 - Central Group
 - Hloubětín
---

Vládnoucí koalice vedená ODS odsouhlasila zradu na obyvatelích Hloubětína, o výstavbě v Klánovické se s lidmi vůbec nebavila

30. března 2022, Praha – Koalice pod vedením ODS na úterním zasedání zastupitelstva MČ Praha 14 těsně prohlasovala podpis směnné smlouvy s developerem Central Group o výstavbě v Klánovické ulici. Piráti s touto zradou obyvatel Hloubětína nesouhlasí, městská část tak ztratila veškerou kontrolu nad podobou výstavby. Koalice navíc obešla standardní postupy předcházející schválení a zcela z projektu vyřadila hlas veřejnosti. 

“Zrada, výstižnější slovo mě nenapadá. Projekt neprošel připomínkovým řízením v odborných komisích rady. Starosta Zajac na něj tlačí tak urputně, že hlas veřejnosti okleštil raději už předem vypnutím online přenosu během předchozího zasedání zastupitelstva, kde se nad projektem vedla bouřlivá rozprava a zároveň text memoranda ani nezveřejnil veřejnosti. Nikdo neví, co na pozemku doopravdy vyroste, a tak může vyrůst projekt, který je podstatně vyšší než je v memorandu naznačeno. Směnná smlouva totiž paradoxně neobsahuje konkrétní podobu projektu a závaznost podoby projektu dle memoranda je přinejmenším sporná. Nemluvě o tom, že v postupu městské části je mnoho dosud nevysvětlených odlišností od obvyklého postupu vůči obdobným projektům” shrnuje hlavní hlavní výtky Pirátů předseda zastupitelského klubu Jaroslav Verner. Kromě toho se ale projekt jeví jako značně nevýhodný. 

Směnná smlouva, jež měla mít ze strany městské části za cíl udržet v místě ordinace lékařů, je nevýhodná, neboť cena pozemků je k aktuálnímu datu a cena nebytových prostor (ordinací) bude stanovena teprve 9 měsíců po zahájení výstavby, tedy při nejlepším za tři roky, ale spíše za mnohem delší dobu.

Městská část navíc nezveřejnila na svých webových stránkách program jednání zastupitelstva s tímto bodem, respektive ho zveřejnila pozdě, na jiném než obvyklém místě a zároveň s maskovacím názvem, nepřímo tak omezila veřejnost v možnosti se o věci dozvědět více. “6. dubna sice bude veřejné seznámení s projektem, bude ale v duchu o vás bez vás, navíc pozvánky na veřejné projednání začaly chodit do schránek na poslední chvíli a online byly zveřejněny až dnes. Je podepsáno a  s podobou projektu může veřejnost nesouhlasit, ale nic to bohužel nezmění,” doplňuje pirátský zastupitel Vojtěch Tomášek.

Znění smlouvy bylo zastupitelům poskytnuto sedm dní před jednáním. Koalice ve složení ODS, STAN, KDU-ČSL a ANO rozhodnutí o podpisu nakonec po dvouhodinové debatě prohlasovala v pozdních nočních hodinách. 

Vizualizace projektu : https://flic.kr/p/2nbuNnT

Kontakt pro média:
Jaroslav Verner, předseda zastupitelského klubu Pirátů, tel: +420 605 908 164, e-mail: jaroslav.verner@pirati.cz 

Michal Polák, media manager Krajského sdružení Praha, tel: +420 608 517 127, e-mail: michal.polak@pirati.cz



