---
title: TK: Rada odvolána, Zastupitelstvo bylo přerušeno 
author: Redakce
authorId: 
image: posts/koalice-skoncila.jpg
tags: 
 - Zastupitelstvo
 - Koalice
---

**Rada na Praze 14 skončila, Piráti preferují pokračování koalice s částí koaličních partnerů **

Praha 23. června 2021 - Zastupitelstvo MČ Praha 14 na svém středečním zasedání odvolalo Radu MČ jako celek v reakci na rozpad koaličních Spojených sil pro Prahu 14 a odvolání podpisů části jejich zastupitelů pod koaliční smlouvou. Zasedání zastupitelstva bylo poté přerušeno a pokračovat bude následující den ve čtvrtek.

Piráti, kteří měli v dosavadní Radě dva posty, chtějí i nadále spolupracovat se svými koaličními partnery ODS a TOP 09. Se zbývajícími členy zastupitelského klubu Spojených sil pro Prahu 14 (KDU-ČSL a STAN) Piráty nadále pojí korektní vztahy, jeden z koaličních partnerů si však již spolupráci s těmito stranami představit nedokáže. Právě strany TOP 09 a STAN spolu s KDU-ČSL tvořily Spojené síly pro Prahu 14. Starosta Radek Vondra minulý pátek oznámil vystoupení TOP 09 z uskupení. 

“Pro Piráty je zachování spolupráce s ODS a TOP 09 jednou z mála přijatelných variant, která umožňuje pokračovat v práci pro občany Prahy 14. Stěžejní je pro nás zachovat kontinuitu v nám svěřených gescích. Pokud by nedošlo k dohodě, která by byla pro obyvatele Prahy 14 prospěšná, tak jsou Piráti připraveni odejít do opozice,” komentuje stanovisko Pirátů předseda zastupitelského klubu Jaroslav Verner. 

Piráti, Spojené síly pro pro Prahu 14 a ODS podepsali koaliční smlouvu 31. 10. 2018. Piráti v Radě zodpovídali za oblasti dopravy a dopravních investic, ochranu veřejného prostoru proti vandalství, sociální péči, zdravotnictví a komunitní plánování sociálních služeb.

---------------------------------------------------------------------------------------------------------------------
**Kontakt pro média:**
Jaroslav Verner, předseda zastupitelského klubu Pirátů MČ Praha 14, tel: +420 605 908 164; mail: jaroslav.verner@pirati.cz
Michal Polák, media manager KS Praha, tel: +420 608 517 127; mail: michal.polak@pirati.cz

