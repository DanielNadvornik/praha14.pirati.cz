---
title: Už je na radnici otevřeno?
author: Daniel Nádvorník 
image: posts/rohancity.jpg
tags: 
 - Digitalizace
 - Transparentnost
---

**Před volbami jsme slíbili, že radnici otevřeme lidem. 
Pod pojmem otevření úřadu městské části si lze představit leccos, významově to totiž sedí jak na participativní rozpočtování, tak třeba na komunikaci s veřejností. Kdy se tak stane a do jaké míry má být otevřená? Otevírání radnice pro nás pouhým slibem před volbami, ale chápeme je jako dlouhodobý přístup, který bychom přenesli do veřejného života.  


> "Nenabízíme nic, co bychom nejdříve důkladně nevyzkoušeli sami na sobě. Začali jsme proto pravidelně pořádat setkání na Čtrnáctce, během karantény jsme tyto akce pořádali online. Zavedli jsme sdílený, veřejně dostupný kalendář, kde si může kdokoliv ověřit, jak pracujeme a průběžně aktualizujeme plnění jednotlivých bodů našeho programu na pirátské platformě Redmine. Na našem facebookovém profilu Piráti Praha 14 zveřejňujeme aktuality, informace i nabídky, jak se zapojit do života místní komunity, například účastí v okrskových volebních komisí."

> Radnice Prahy 14 blíže svým občanům

>Naše záměry se nám daří uskutečňovat. Jednání Komise pro digitalizaci, transparentní a otevřenou radnici (DTOR) jsou přístupná veřejnosti. Prosadili jsme pořizování záznamů z jednání Zastupitelstva MČ Praha 14, které je nyní možné sledovat formou živého přenosu i ze záznamu s možností pouštět si jednotlivé body programu. V rámci Komise DTOR jsme doporučili směrnici k publikaci otevřených dat a zavedení CityVizoru v naší městské části. Jedná se o celopražskou aplikaci, která přehledně informuje o čerpání finančních prostředků z rozpočtu městské části. 
Na radnici se samozřejmě nevěnujeme jen tématům otevřenosti a transparentnosti. Ruku v ruce s otevřeností jdou také Smart City projekty. Pod vedením Jaromíra Krátkého , radního pro informatiku MČ Praha 14 za ODS se připravuje datové centrum, jehož součástí bude i aplikace pro občany. Měl jsem možnost vidět prototyp aplikace a můžu říct, že vypadá více než slibně a máte se na co těšit. Pirátský zastupitel Adam Palát se coby konzultant pro Smart City spolupodílel na zavádění pilotního projektu chytrého kamerového systému v prostředí základní školy Gen. Janouška s cílem zvýšit bezpečnost v okolí. S Adamem se také snažíme najít co nejvíce možností financování projektů mimo rozpočet městské části a ulevit tak výdajům. 
Veřejnost vítána
Závěrem mi dovolte pozvat vás ke spolupráci. S kolegy v Komisi DTOR jsme připravili zásobník Smart City projektů, kam měli možnost svými projekty přispět zástupci všech zastoupených politických stran a zároveň poté hlasovat o jejich kvalitě. Z více než šedesátky shromážděných nápadů jsme vybrali čtrnáct námětů, který byly dále rozpracovány do konkrétních projektových záměrů. Nám se nejvíce zamlouvají dva projekty: Interaktivní geoportál po vzoru Prahy 2, kde si můžete přehledně zobrazit mapové vrstvy, např. mapu majetku městské části, nebo mapu obchodů a služeb na našem území. Druhý projekt jsou  SmartCity pointy, což jsou informační kiosky pro snadný přístup k informacím, které zároveň slouží pro sběr dat - o kvalitě ovzduší, hluku v okolí, teplotě, aj.  Podrobnější informace o připravovaných smart projektech městské části Praha 14 si zobrazíte ve vašem mobilním telefonu načtením QR kódu pod tímto článkem. Získat podporu pro uskutečnění jakéhokoliv záměru je vždy snadnější s podporou všech zainteresovaných stran – nejen zastoupených politických subjektů, ale i zájmových skupin, občanských spolků a zejména veřejnosti. Pokud se vám některé ze záměrů zamlouvají, nebo se vám naopak nelíbí, napište svým zastupitelkám a zastupitelům.
