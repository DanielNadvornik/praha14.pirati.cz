---
title: Nová koalice na Praze 14 
author: Redakce
authorId: 
image: posts/nova-koalice.jpg
tags: 
 - Zastupitelstvo
 - Koalice
---

Piráti na Praze 14 v nové koalici předsedají Výboru pro školství, kulturu, sport a volný čas

Místní sdružení Pirátů na Praze 14 odsouhlasilo znění nové koaliční smlouvy s ODS a TOP 09. V nové Radě vedené starostou Jiřím Zajacem (ODS) Pirátské gesce zůstávají bez změny. Petr Hukal je místostarostou, Michal Prager uvolněným radním. Nově Piráti také předsedají Výboru pro školství, kulturu a volný čas. “Výbor se bude zabývat gescemi, k jejichž vedení byly v minulosti výtky a způsobily rozpad Spojených sil pro Prahu 14, a tím pádem i celé předešlé koalice. Zároveň bude mít silnou pravomoc a dohled v těchto gescích tak, aby bylo zajištěno jejich řádné fungování,“ říká Jaroslav Verner, předseda zastupitelského klubu Pirátů, který je nově také neuvolněným předsedou tohoto výboru.
Radu v novém složení ve čtvrtek odsouhlasilo jejím zvolením také Zastupitelstvo MČ Praha 14. ODS kromě křesla starosty zůstává post místostarosty a jednoho neuvolněného radního, TOP 09 má dva místostarosty a po jednom uvolněném a neuvolněném radním. Nová koalice se bude opírat o většinu jednoho hlasu v zastupitelstvu.
V rámci intenzivních jednání, která probíhala v posledních dnech, Piráti obdrželi nabídky na různé možnosti spolupráce s různými subjekty v zastupitelstvu, některé z nich dokonce obsahovaly i možnost zisku postu starosty a navýšení počtu pirátských členů Rady, nicméně pro Piráty je podstatnější naplňování programových priorit a vytvoření funkční osvědčené koalice, která bude fungovat ku prospěchu obyvatel Prahy 14.

Předešlá koalice Spojených sil pro Prahu 14 (TOP 09, STAN a KDU-ČSL), Pirátů a ODS, která vedla radnici od voleb v roce 2018, se rozpadla, když TOP 09 ohlásila v pátek 18. června odchod z uskupení. Důvodem byly interní spory a nespokojenost s řízením výše zmíněných gescí. Zastupitelstvo pak ve středu 23. června odvolalo Radu jako celek.

