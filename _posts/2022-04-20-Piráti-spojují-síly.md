---
title: Piráti spojují síly s nezávislými osobnostmi a Zelenými
author: Redakce
authorId: 
image: posts/PZ2022.jpg
tags: 
 - Volby 2022
 - Praha 14
---

Piráti a Zelení podepsali dne 5. 4. 2022 koaliční smlouvu. V příjemném prostředí Kafe na dřevo v Hostavicích se předseda MS Piráti Praha 14 Matěj Kubíček setkal s Jiřím Pilipem, předsedou místních Zelených a definitivně stvrdili vzájemnou spolupráci ve volbách do zastupitelstva městské části Praha 14 na podzim 2022 podpořenou také nezávislými kandidáty. Koaliční smlouva je vyústěním dlouhodobé kvalitní spolupráce, která v různých formách probíhá již od roku 2018.
„Se Zelenými máme na Čtrnáctce podobné programové priority a jsme rádi, že budeme v dalším volebním období bok po boku prosazovat náš společný program,“ komentuje podpis koaliční smlouvy Matěj Kubíček. Jiří Pilip zmiňuje také společný zájem na dobré komunikaci s občany. „Zelení a Piráti jsou si velmi blízcí především programem, společný základní pilíř politiky je komunikace s občany. Naše zelená priorita je životní prostředí a územní rozvoj, pirátskou prioritou je transparentnost, otevřenost a digitalizace, proto jsme spojili síly, abychom efektivněji uplatňovali naše programové cíle a dohromady měnili Prahu 14 k lepšímu! Budeme rádi, když nám voliči v podzimních volbách dají svou důvěru a my tak budeme moci dále pracovat pro naší městskou část,” dodává.
V současnosti strany pracují na konkrétním znění programu koalice, aby nabídly obyvatelům Čtrnáctky řešení všech problémů, které je pálí a zároveň představily vizi rozvoje Čtrnáctky na následující roky tak, aby byla Praha 14 pro své obyvatele místem pro kvalitní život! 