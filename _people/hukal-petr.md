---
uid: hukal.petr
name: Petr Hukal
category:
  - zastupitele
  - regp
ordpms: 
ordzas: 
img: people/hukal-petr.jpg
heroImg: kyjsky-rybnik.jpg
profession: 
partyUid: pirati
description: 
teamDescription:
  zastupitele: zastupitel
mail:
profiles:
  facebook: https://www.facebook.com/petr.hukal
funkce:

---

Petr Hukal (* 17. března 1980) je od roku 2017 příznivcem Pirátské strany. Narodil se v Praze, kde rovněž žije.

Vystudoval Střední a Vyšší odbornou školu dopravní, dále Hospodářskou politiku a správu na Provozně ekonomické fakultě ČZU v Praze. Od roku 2015 je posluchačem doktorského studia Řízení a ekonomika podniku na Lesnické a dřevařské fakultě ČZU v Praze.
Od konce 90. let je aktivní v občanských iniciativách v Praze 14 a v roce 2010 poprvé kandidoval do Zastupitelstva MČ. Od stejného roku až do současnosti je předsedou Dopravní komise RMČ. V roce 2014 byl zvolen zastupitelem za koalici Zelených a Pirátů a dále také neuvolněným Radním MČ. Od roku 2009 do 2017 byl členem Strany zelených.

Ve své pracovní kariéře se orientuje na řízení v oblasti informačních technologií a systémů. Zastával různé pozice mezinárodních společnostech se zaměřením na pojišťovnictví, bankovnictví a byl rovněž aktivní součástí významných projektů v této oblasti.
Ve své politické práci se orientuje zejména na problematiku dopravy a životního prostředí. Jeho snahou je minimalizovat negativní dopady dopravy na život obyvatel. Z toho vyplývá snaha o zklidňování dopravy v obydlených oblastech, sdílení veřejného prostoru všemi druhy dopravy nebo také podpora veřejné dopravy ve městě. V Praze vidí potenciál zejména v rozvoji městské železnice, carsharingu, cyklistické a pěší dopravy. Jeho další dlouhodobou snahou je optimalizace procesů v rozhodování veřejné správy v prostředí hlavního města na bázi projektového řízení.

